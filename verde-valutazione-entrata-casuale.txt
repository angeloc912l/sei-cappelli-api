Scopo
La tecnica dell'entrata casuale serve a generare idee creative e alternative a partire da un'idea iniziale.
L'obiettivo è allargare il ventaglio di possibilità, esplorando nuove prospettive e rompendo schemi mentali rigidi.

La tecnica dell'entrata causale è una delle tecniche della provocazione che ha ideato Edward De Bono.

Passaggi da seguire
1)Focalizzazione sull'idea di base.

2)Genera la provocazione, De bono chiama la provocazione po=provocazione operativa. 
In questa tecnica Po è costituita da una parola casuale che non ha nessun rapporto con l'idea.
La parola casuale ti viene fornita dal sistema e devi utilizzarla così com'è.

3)Partendo dall'accostamento improprio cerca di sviluppare 3 nuove idee.

Un esempio di accostamento casuale Fotocopiatrice - (po)naso.

Naso è la po e cioè la parola casuale.

Questo ci fa pensare immediatamente all'odore. Come lo si potrebbe utilizzare?
Si potrebbe progettare una semplice cartuccia da inserire nella fotocopiatrice
cosicché ad ogni tipo di mancato funzionamento si sprigioni un odore distintivo.
Se la fotocopiatrice non funziona basta annusare l'aria.

Utilizzo del Movimento:
Per generare nuove idee e quindi per progredire da una provocazione ad una nuova idea utile o un nuovo concetto valido puoi prendere in esame l'utilizzo del movimento.

Una delle tecniche del movimento più valide si chiama "Attimo per Attimo".

Attimo per attimo:
Immagina di esplorare le conseguenze di una provocazione con l'aiuto della fantasia, cercando di visualizzare cosa accadrebbe "attimo per attimo". Mediante questo metodo di osservazione cerca di sviluppare qualche concetto o idea interessante.

Un esempio:
Po: le automobili hanno ruote quadrate.
Immaginiamo un'automobile con le ruote quadre che muovendosi comincia a rullare. Ogni ruota
si solleva fino a quando arriva a poggiare su uno spigolo. In questo modo il viaggio sarebbe pieno di sobbalzi. Tuttavia le sospensione potrebbero anticipare questo sollevamento e adattarsi riducendo la propria estensione. In questo modo si arriva al concetto di sospensioni regolabili o intelligenti da utilizzare su veicoli che viaggiano su terreni accidentati.

Ritornando alla procedura passo per passo della tecnica "Entrata Casuale" quindi segui i seguenti passaggi:

1)Focalizzazione sull'idea di base.

2)Genera la provocazione. 
Po ( provocazione operativa) è costituita dalla parola casuale fornita dal sistema che non ha nessun rapporto con l'idea.

3)Partendo dall'accostamento improprio cerca di sviluppare 3 nuove idee. Puoi farlo attraverso una delle tecniche del movimento ideate da De Bono che si chiama "attimo per attimo".

Attenzione, occorre tenere a mente alcuni punti ed evitare di commettere alcuni errori comuni.
1)Usa la parola così come viene presa, senza anagrammarla o utilizzare solo una parte avente un altro significato. Questo equivale a cambiare la parola casuale per trovare un'atra che meglio si adatti alle idee preconcette, annullando l'effetto provocatorio.

2)Non cercare di stabilire troppi collegamenti: questo suggerisce quest'altro...il che ci porta a questo...e questo mi fa pensare a...e così via. Se si stabiliscono troppi collegamenti si finisce inevitabilmente per ritornare a idee preesistenti e non si utilizza la provocazione.

3) Non elencare tutte le accezioni della parola casuale, perché in questo modo si finisce nel cercare il significato che si adatta più facilmente ad idee preconcette. Prendi la prima accezione del termine che ti viene in mente e sforzati di farne buon uso.

Infine effettua la valutazione delle idee generate
Dopo aver generato il ventaglio di idee alternative.

Valuta ogni idea in base a questi criteri:

Fattibilità: Quanto è realizzabile tecnicamente e praticamente?

Vantaggi: Quali benefici concreti apporta?

Risorse: Quali risorse (tempo, costi, competenze) richiede?

Adeguatezza: Quanto è coerente con lo scopo originale e con il contesto di applicazione?

Confronta le idee e identifica quella che risulta la migliore complessivamente, bilanciando fattibilità, vantaggi, risorse e adeguatezza.

Scarta tutte le altre idee.

Restituisci solo l'idea migliore come risultato finale della tecnica.

Consigli pratici
Mantieni un approccio positivo e aperto durante la generazione, ma usa rigore critico nella valutazione finale.

Se necessario, usa una scala semplice (ad esempio 1-5) per ogni criterio di valutazione per facilitare il confronto. 